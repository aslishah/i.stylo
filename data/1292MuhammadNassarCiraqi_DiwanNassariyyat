

 المراثي بلسان اهل هذا العصر علي الطريقة المعروفة بالنعي للشيخ محمد نصار العراقي رحمه الله تعالي الكون اظلم ايعج الخيل واغبر * او شع ابلمعة الانصار وازهر احتوف هايجة او ما تعرف الذل * اشلون الي يعرينه او هاج مشبل تلوي دون عزها لوية الصل * ابزاغوره او نفج علموت الاحمر كل لماع مدرع يشع للناس * وجهه والدرع والسيف والطاس متبسم امشرعب ناشر الراس * كفو بالموت دون احسين مستر اشچم حران من رمحه ايتطاير * تقول الموت من سيفه ايتگاطر ما والله گرب ليه او تجاسر * عكوبسها او ضل بالكون يذكر احلولك من لفت ذيچ المشاهير * احلول الموت وحلول المغاوير اظلم الكون بس لمع الغدادير * تشع ووجوهها بالكون تزهر لو صاح الحريب اورجوا الزان * ما والله ضل بالكون حران تغدي اگرومها شي شفت غزلان * ابمرتعها اسباع الزور تفتر گضو حق العليهم دون الخيام * اولا خلوا خوات احسين تنضام لما طاحوا تفايض منهم الهام * تهاووا مثل مهوي النجم من حر علي الانصار يا گلبي تفطر تهاووا مثل مهوي النجم من خر 
 هذا الرمح بفاوده تثنه * او هذا بيه للنشاب رنه او هذا الخيل صدره رضرضنه * او هذا او ذاك بالهندي اموذر هووا ما بين من گطعوا وريده * وقع راسه او بين اطارت ايده او بين امشبح ابرميه شديده * او بين اصار للنشاب مكور او يلي الروس شالوها علي الزان * او لعبت خيلهم علجثث ميدان نجوم اتموج من دمها ابغدران * نوب تطفح او نوب تغور ركب غوجه او تعن احسين ليها * لگاها بس جثث ومسلبيها صب الدمع وتلهف عليها * او گال احتسب عند الله واصبر وي احسين ما ضل بلمخيم * غير اولاد اخوه وولاد مسلم وولاده وخوته او لدة العم * وغير اولاد عبد الله بن جعفر اويلي من الانصار الخيم تصفر بس اولاد هاشم نجم تزهر الكل شبان ما منها لبخنده * اختط الشعر لا والله او جده او بين ادرك ابلوغ او بين بعده * او بين البلمهد يلعوا ويفغر يويلي منتلا گوا عند الوداع * دروا ما بعد ملگي غير هساع غدا ماي الدمع ينچال بالصاع * او ثگلي اگلوبها من العطش والحر هذا يشبك ابهذا او يحبه * او هذا ابگلب هذا يحط گلبه 
 او هذا دمعه الهذا يصبه * او هذا يشم خد هذا او يصفر او يلي غدت للشبان حنه * غدا هذا الهذا يجرونه او كل واحد لعد موته تمنه * ولا يبقي الهذا اليوم الا گشر سبق للحرب عبد الله بن مسلم * امنتب من ابوه النفل والام شباب بن اهد عش مزراق من سم * تلوه او نفج يقطر موت احمر ابن مسلم لعند الحرب شمر شباب او لا يخاف الموت مشهر اسم الله اعليه فرع بالذوايب * گمر لاچن ابليل الشعر غايب حاط الخيل ودعاها جنايت * او خلاها امروج تموج بالبر يشع بسام والميدان مسود * او رجف زانته والموت يرعد تنخه او گال ولكم چي الهلحد * لراويكم اليوم الموت الاحمر ابن هاشم او شبل الليث معلوم * جربت والزمط ينعرف هليوم طفحها او ذبها علي الصمصوم * او رد النبع بالهندي امكسر حر يخطف الزانات وتذيه * او من ينصب الچفة الموت يلويه يجر سيفه والمگدر يشع بيه * او خاف الموت من عنده او كشر اجاه السهم بس تسمع رعيده * امنيشن قصته ابرميه شديده شگف عن الوجه ويلاه بيده * سمرها القصته او خلاه يفغر 
 يا گلبي لبن مسلم تفطر شباب او مثل روح الطير منخر عجز ويلاه عن تحريك چفه * ايس من حياته او گرب حتفه نفض ويلي عدوه اعليه شلفه * تكور مثل روح الطير من خر عزيز الروح بالتربان ممدود * او دم السهم يجري فوق الخدود گمر لاچن ابدم اشرق او بچيود * يوسفه عليه بالرملة امعفر شابچ تحت عج الخيل عينه * ما ينشاف بس تسمع ونينه يريد احد يغمضله اعيونه * ايس واغرفت روحه امن الحر اشبيب والهنادي وزعنه * وابدم الشهادة غسلنه ابعج الخيل ويلي چفننه * او دفننه ابشعاع الشمس والحر نزلوا بعد ابن مسلم الشبان * تنخوا واسفروا لمطالق الزان حاسوا خيلها وشلوا الميدان * لما خروا تقول انجوم وتخر علي الشبان يا گلبي تفطر تهاووا مثل مهوي النجم من خر بعدهم طلع طفل امن الصواوين * امطوق والتراچي اعلي الخدين يدير العين يسره او نوب ايمين * طفل مدهوش يتلفت امذعر ابچبده من لهيب العطش بورح * تراچيه علي خده تطوطح 
 عليه السهم يا ويلي تلولح * ابو ريدة وقع لا جدم او وخر ظلت شهربانه بس تولول * علي التربان يا ويلي المدلل طوگه بفيض اوريده امبلل * فوق الرمل تحت الشمس والحر غدوا وسفه بني هاشم مطاعين * جميع او موحشه منها الصواوين ولا ناصر بگي منهم وي احسين * بس عباس والجاسم والاكبر ابو فاضل تلولح فوق الاشگر ليث هاج من شيبه امعير نزل عباس يتمرضع بلحسين * يحب ايده او جدم رجليه والعين تسايل بالمدامع علي الخدين * لما حن او بچكي احسين او تحسر صاح احسين يا خويه يعباس * ينور العين يا تاجي علي الراس يخوي انت الدرع والسيف والطاس * اشلون اتروح وانا ابگي امحير يخوي احسين يا زهرة اياتي * يخوي نحلت سكنه اعظامي دخليني اريد الحق عمامي * اريد الثار قلبي دم يفور يگله اوداعة الله يا عيوني * نيتكم او حيدي تخلوني ركب وارزم وگلهم تعرفوني * طليعة حيدر الليث المشكر تشعشع بالحرب عنده الحرب عيد * سم ابصاجعه او طاحت امن رعيد يسحب السيف مبسم والنبل غيد * تتماوع او عج الخيل عنبر 
 عروس الحرب والعباس عريس * ايبتختر بين زفافه ملا بيس نكس وارعب اگلوب المداليس * او طفحها كفوا نعمين واكثر شمر فوگها او خلا المداريع * ما تعرف رسنها امن المصاريع تهاوت واخلست بين المشاليع * تخف ارواحها من الموت الاحمر گلب يمني الحرب من فوق يسراه * او يسري الحرب ذبها فوق يمناه لوي الجنحين فوق الگلب ولواه * عليهن والعزيز الروح من فر حرب عباس من صحه او يعرفه * بيده السيف والبيرغ ابچفه او بيده الصرع والگربه ابچتفه * مترهي تلولح علي العسكر يحاچي النفس يا نفسي تهونين * كل الناس تغدي فدوة احسين الف وسفه يا خوي مالك امعين * تضل بعدي يبوسكنه امحير ابو فاضل ولي الشاطي او حدر او چبده من لهيب العطش فطر خالص الماي بس هيس اببرده * ترس چفه يروي عطش چبده تذكر لن اخوه احسين بعده * ذب الماي من چفه او تحسر هذا الماي يجري بطون حيات * وضو گه گبل حدا حسين هيهات اظن طفله يويلي امن العطش مات * وظن موتي گرب والعمر گصر اشلون اشرب وخوي احسين عطشان * وسكنه والحرم واطفال رضعان 
 وظن گلب العليل التهب نيران * يريت الماي بعده لا حلا اومر همته بس يوصل الماي لحسين * لا گا من اولا گمدن الچفين همه اطفال موتي بالصواوين * عطاشا اگلوبهم تلهب من الحر طاح ايمين ابو فاضل والايسر خطف جوده ابحلگه او للخيم فر اجاه السهم للگربه او فراها * وگف يبچي او سكنه ما نساها مواعد علي اميه لحشاها * او منها يستحي للخيم يسدر سمع حسين حسه ركب وارزم * غار علي الخيم طلعها من الخيم رديمه او شافه سابح ابدم * تخو صر فوق راسه والدمع خر حط راسه ابحضنه بگلب مرتاع * شاله او تربه عباس بالگاع رد احسين راسه ابگلب مرتاع * شاله اردود للتربان والحر يخوي العلم گلي وين اوديه * ينور العين دربي بيش اجديه حنا فوگه او شمه اوشبچ ايديه * او صاح احسين اخوي الله واكبر يخوي انكسر ظهري اولا اگدرا گوم * صرت مركز يخوي الكل الهموم يخوي استوحدوني عگبلك الگوم * اولا واحد عليه بعد ينغر يخوي امنين اجتني هالرميه * يخوي اساوگع بيتي عليه يخوي اساعدوي شمت بيه * وشوفنك يبو فاضل امطبر 
 راد احسين شيله للصواوين * انتبه عباس لحسين او زرق عين يگله اشرادتك ياخوي يحسين * يگله اريد اشيلنك وسدر يخوي احسين خليني ابمچاني * يگله ليش يا زهرة زماني يگله واعدت سكنة تراني * ابماي واستحي منها امن اسدر يخوي اشلون اشوفنها ابيا عين * لو جتني او گالتلي الوعدوين دخليني اموت اهنا يحسين * يخوي المستحا من شيمة الحر گام احسين يبچي للصواوين * ينشف دمعته عن النساوين خاف لنهن يفگدن علي احسين * او يگلن له عليمن هالدمع خر او يلي تلقته تبچي اسكينه * تگله عمي العباس وينه شرب ماي او نسانا ما نسنه * العطش واقلوبنا تلهب امن الحر خرت دمعة احسين او تنحب * او قاللها او نار القلب تلهب ابشاطي العلگمي عمچ امترب * گضي فرت تصيح الله واكبر شل اطرادها ابن احسين الاكبر او خلي الخيل بالهامات تعثر امصيت هلهلت له الخيل لولاح * عليها او صفگت له اطراف الا رماح اورگصت له السيوف ابروس الاقراح * او فوق الطوس دگت ضرب الاگشر من هاشم امنتب موش ملفوف * ابوه احسين بالميدان موصوف 
 او جده حيدر الكرار معروف * او عمه الحسن والعباس الازهر اهتز ابغيرة الله وافرع الراس * تبارك بالوجه والدرع والطاس او سيفه الشعشعاني المرهب الناس * او بالخيل الطلايع ضيق البر اشچم حران من غدارته نس * مهو ابن احسين ضرب السيف اله او بس ابرمحه چم عجيد اصياح لبس * او خلاها ابجماجمها تعثر تموج الخيل من يفتر عليها * چن الخيل عزراييل بيها ذب هذا ورا او هذا لديها * مساميها ورمحه يلحق الفر شباب ولا يهاب الموت طفاح * بسرج عالي طويل الظهر نفاح ارضي السيف واطاشرحا الا رماح * اورد ايلوج بلسانه او يفغر مض العطش بابن احسين الاكبر او رد ايلوج بلسانه او يفغر يصيح ابصوت فت گلبي او شعبني * يبوي گوم ليه العطش ضرني يبوي درعي او طاسي بهضني * يبوي او نشفت ارياگي من الحر يبوي شربة اميه لچبدي * ايتگوي ورد للميدان وحدي يبوي فطر گلبي وحق جدي * العطش والشمس والميدان والحر يگله امنين اجيب الماي يا ابني * مهو حچيك بهض حيلي او شعبني اوفت روحي او حمس چبدي او لسلبني * يبوي استخلف الله العمر واصبر 
 يگله والدمع بجري من امن العين * يبعدي او بعد كل الناس يحسين تقلي اصبر او قلبي صار نصين * اشلون اصبريبوي والصبر مر حن احسين ويلي او سال دمعه * حنا ظهره علي ابنه او كسر ضلعه دار ايده علي اطواگه يودعه * يشمه والعيون تسيسل محمر تسايل يا دمع لو داع الاكبر يگلبي ذوب لو داعه او تفطر يويلي من تلاگوا عند الوداع * امشابك طول لمن هووا للقاع لاع ابن لبيه والابولاع * علي ابنيه يويلي اوداع الاگشر يشم احسين خد ابنه او يحبه * او دمعه مثل دمع ابنه يصبه والنار البگلب ابنه ابگلبه * يخفيها علي ابنه او نوب تظهر يگله والدمع بالعين دفاق * ابعبره امكسره وبقلب خفاق يبويه اوداعة الله هذا الفراق * يبويه اشبيدنه هذا المقدر يبويه للسيوف اسدر او للزان * او لوح ابغاربه وشلش الميدان يبويه اليوم مروحك للجنان * او بالكوثر يبوي اليوم تفطر تحسر ويل گلبي اجذب ونه * او من الماي اه انگطع ظنه عرف لن المنية دنت منه * خر دمعه او للميدان سدر شبل احسين للميدان سدر 
 اوخلي الخيل بالهامات تعثر سدر والكون شابچ زان واسيوف * نشاب او نبل واسهام واحتوف ما والله رجف گلبه امن الخوف * ولا وجهه من اشراگه تغير رد اسيوفها والنبل والزان * حطيبه والگروم اوجوه نسوان شبل طاوي او نفچ من شيب غيلان * او شاف الغنم بالمران تشتر هز غدارته او ذب العمامة * نشر راسه اسم الله علي النشامة خز اگلوبها او شرق الهامه * او لف راياتها والسرب نشر روط زانته والموت بيها * او صاح ارگابها او حوم عليها يا مبعد اهاليها عليها * وين اتفر او طير الموت يبحر عگب ما شرق الهامات والطاس * اجته ضربة العبدي علي الراس ذبل وتواردوا بسيوفها الناس * شبك علمهر ويلي والمهر فر علي ابن احسين يا گلبي تفطر شبك علمهر ويلي والمهر فر شبك علمهر لباله يوديه * لبوه احسين عن القوم يحميه اويلي المهر للعدوان فربيه * ووچب اه بموسط العسكر داروا بالسيوف عليه والزان * مثل چتال سبع المات فرحان عني ابعيد البلا وليته العدوان * ارذال او بالمعايب دوم تفخر 
 هذا يگطع ابسيفه وريده * او هذا بالخناجر فضل ايده او هذا يغط من رمحه الحديده * انجاصرته وهو يعالج او يفغر ثگل بيه الطبر وتلوج روحه * اومحد عرف غير الله اجروحه دماياته علي احصانه سفوحه * لما خر ابهناديها اموذر نده يحسين هذا الساع جدي * سگاني الماي واروي عطش چبدي يگول اسرع تراك اليوم عندي * اجاه ايصبح يا بني الله واكبر ويلي احسين صاح الله واكبر يبوي ليش هلنومه ابها الحر گعد عنده او شافه امغمض العين * ابدمه سابح امترب الخدين متواصل طبر والراس نصن * حنا ظهره علي ابنيه او تحسر يبويه گول منهو الشرق راسك * ينور العين من خمد انفاسك يعگلي من نهب درعك او طاسك * يروحي اشلون اشوفنك امطبر يبوي من عدل راسك او رجليك * او من غمض اعيونك واسبل ايديك ينور العين كل سيف وصل لبك * گطع گلي او لعند احشاي سدر يبويه من سمع يمك ونيك * او من شبحت عند الموت عينك للعشرين ما وصلن سننك * او حاتفني عليك الدهر الاگشر اريدا مسح اجروحك وشم خدك * وحط صدري علي صدرك ووسدك 
 يبوي شوف لا جن حرم جدك * وحت زينب تصيح الله واكبر اجت زينب تصيح الله واكبر يعمه ليش ها النومه ابها الحر هوت فوگه تشم خده او تحبه * او تطبق طبرة الراس او تعصبه او تسفر زيج ثوبه تجس گلبه * لگت دمه من افواده يفور يويلي ولولت واحنت ظهرها * تخمش اخدودها اوتحلج شعرها او تدق ابراسها وتلطم صدرها * او تنعي ابصوت طرگلب الصخر طر يشمس الگيض يليلهب وهجها * يبدر التم يلمطفي سرجها يسم الخيل يلمچثر مرجها * اشلون امن السرج تنشلع وتخر ينجم اسهيل يلحامي الشرايع * يا جرناس يمعذب البراجع يشبل الموت يمسدر الگلابع * اشلون امسيت للنشاب مكور ردها احسين للصبوان بالهم * او شاف الخيل دارت علمخيم اولن ابن الحسن جسام مرزم * يصبح ابصوت عالي الله واكبر طلع جسام يصيح الله واكبر درخصني يعمي ما اگدر اصبر بس شافه شبق فوگه او تباچوا * اختنگوا بالبواچي او ماتحاچوا لمن غابت الروح او تتاچوا * علي التربان ويلي والوگت حر 
 لما ابدت الروح ابعمه اوبيه * طلب جسام رخصه او ما يخليه وقع ويلي يحب ايده ورجله * درخصني يعمي ما اگدر اصبر يگله ابگي لبن عمك تباريه * عليل او ما بقي غير النفس بيه يعمي اخلافنا بلچن تسليه * وظن هيهات يتسلي ويستر تقلي اسدر يعمي للصواوين * امنقلك رادليها چذب يحسين ارد عنك دعلمني ابيا عين * اشوفنك علي الرمضا امطبر يقله يا قمر بيتي يشعاع * يعمي اوداعة الله هذا الوداع ركب وارزم وذبها موش مرتاع * شهاب او يحرج الطاغي من يخر عرض للحرب جسام واشهر شهاب او يحرج الطاغي من يخر جر السيف والزانه نكثها * او طفح علي الملزمومه او فرثها جثث بالروس والروس ابجثثها * اسم الله عليه خلاها تمثر تبردق فوق مهره وقال يومي * او قال لزانته علي الخيل حومي رفها وگال للرايات گومي * عن دربي وصيري اتياه بالبر يخزعين الطليع وگال ثجل * ابظلمه والمذهب واج مشعل من يلمح شعاع السيف يثول * حمام او من يشوف الطير يصجر من يدني او عزرايين بيده * غيث وبصواعجها رعيده 
 گانوص او تلولح علي الصيده * ابظهر اشكر شمر قوشه امسفر انگص اشراك نعله اوقام يلويه * ولزدي بوك اجا والسيف مخبيه ضرب راسه او جاسم مادري بيه * خر او صاح يا عمي المشكر علي ابن الحسن يا قلبي تفطر خر او صاح يا عمي المشكر بس ما سمع حسه شر عبت بيه * چتل چتال جسام او سدر ليه لقاه ايعالج او يبحث ابرجليه * يلوج ابروحه او دمه يفور بچاه او ناداه يا جاسم اشبيدي * يريت السيف گبلك حز وريدي هان الكم تخلوني وحيدي * علي اخيمي يعمي الخيل تفتر يعمي اشقالت من الطبر روحك * يجاسم ما تراويني اجروحك لوان ابقي يعمي چنت انوحك * ابقلب مثل الغضا وابد مع محمر حط احسين صدره ابصدر جسام * شبك فوگه او شاله يم الخيام صدره ابصدر عمه او خط بالجدام * بالتربان واحسين ايتعثر جابه او مدده ما بين اخوته * بچا عدهم يويلي وهم موته بس ما سمعن النسوان صوته * اجت سكنه تصيح الله واكبر اجت سكنه تصيح الله واكبر يحاسم ليش هالنومه ابها الحر 
 عسي ابعيد البلا خدك علي القاع * يجاسم موش وگت الموت هساع جاسم يا ابن عمي لو ان تنباع * ابماي العين چنت اشريك ياحر عساهي ابرقبتك كل الخطيه * تخليني غريبه واجنبيه يا جسام عرس اقشر عليه * عريس او يزفونك امطبر امبارك بين سبعين الف جابوك * ابدال الشمع بالنشاب زفوك عن الحنه ابدم الراس حنوك * علي راسك ملبس نبل ينثر يجاسم ريت هالطبرات بيه * يجاسم قوم ريت الموت ليه صدق رايح يجاسم هاي هيه * تخليني اون الليل واسهر اجت زينب او دمع العين غدران * او صدت للخيم نادت النسوان قومن جاي نلطم علي الشبان * تهاووا مثل مهوي النجم من خر علي الشبان يا قلبي تفطر تهاووا مثل مهوي النجم من خر فرن واحده تندب ولدها * او وحده تندب اخوتها اوسعدها او وحده للولي اتهمش انجدها * او وحده اتصيح يا عمي المشكر يا شبان ينجوم المخيم * يبدور اشرقت ويلي اببحردم بالله يا هوي الغربي تنسم * بلچي اتفوخ عنهم جمرة الحر تذعذع يا عذيبي علي الشبان * بالرسريس لا تنقل التربان 
 تراهي اتبب من النشاب والزان * لا تعصف تهز الزان وتضر غديتوا طبق يا شبان واحسين * ظل او حيد بس ايدير بالعين لمن شاف روحه ماله امعين * او شاف الخيل علي الصيوان تفتر لگف صلب العرج ملس الحديده * روطها او غداها اعجود بيده خاض الموت چن الموت عيده * عبوس او من يشوف الحرب يستر ليش الموت الاحمر راغ واصفر اثاري احسين بالميدان يفتر حليف السيف والبيرغ وليفه * حلولك فوق راسه بس رفيفه اشچم حران مدرع بس رجيفه * تسمعه والحرب بالسيف محتر من يگحم علي الليث ابعرينه * يجر يسراه والسيف ابيمينه من يرگا علي امتونه او يهينه * يعيش او بين اذان الموت يصفر دق بالگاع رجله او غدت ظلمه * تموج او يجف بيها فوق عزمه امروس ينضح الكترين سمه * تچف الناس كلها منه الشر اويلي من وقف دون الخواتين * ينادي من يجاهد دون الحسين طلع زين العباد امن الصواوين * يگوم ابشيمته او بالمرض يعثر اويلي علي العليل اطلع مصفر عليل او مثل صل الرمل مصفر () 
 يصبح ابصوت تجري بيه كل عين * يعمه اسلاح اجاهد دون الحسين يعمه بعد ابوي وجوهنا وين * وام چلثوم من بعده تعثر اهنا يا ابني تكله دسدر اردود * تري كلبي يعمه خزن اچبود اشوفك يا ابن اخويه او لوعتي تزود * او نار احسين بين احشاي تسعر صاح احسين يا ام چلثوم وديه * يخوي ابني شعب گلبي درديه مهو روحي ابهذا السيف لا فديه * او نور العين ولفرگاه ما اگدر يبوي انت الولي للناس بعدي * يبوي انت البيدك حكم جدي يبوي الشوفتك فتتت چبدي * سدر ودموعه ابعينه تغرغر رده احسين للخيمه او عينه * تسح ادموعها او ينده اسكينه يبوي ابن ابوچ الطفل وينه * اودعه او عبرته ابصدره تكسر طفل احسين ظامي والوگت حر اويلي امن العطش چبده تفطر تگله الطفل راح اللون عنه * يبويه ما بگت بالطفل ونه جف دمعه او جف اللبن عنه * او ظل يلوج بلسانه او يفغر يبويه ما ابعيني دمع واسجيه * لو يرضي الموت بيه الساع لفديه يبوي شوف چي ساوي العطش بيه * يبويه امن العطش چبدي تفطر گامت شالته اوجت الوليها * فك اعوينته يبحر عليها 
 تخيل جايبه ميه بديها * شاله احسين ودموعه تنثر گامت تستدير اعيون طفله * شبح عين لبوه اوعين لهله ايس شاف ميه ما حصله * رد غمض اعويناته او سكر شمه اوجبه ابصدره او خده * او چبد احسين يابس مثل چبده يبويه ما بعد للعيش رده * اهو ايحاچيه اولن سهم المقدر طاخ الطفل للگاع او تعفر او دمه مثل ماي العين فجر تلگي احسين دم الطفل بيده * اشحال اليچتل ابحضنه وليده سال او ترس چفه من وريده * اوذبه للسما او للقاع ما خر اويلي من لفت سكنه تنادي * يبويه العطش ها الفت افوادي صدت لن اخوها الطفل غادي * يلولح رگبته او دمه يفور يبويه ذاب چبدي او چبدة امه * دخليني او دعنه وشمه يبويه ليش ما تسجيه دمه * بلچن چبدته تبرد امن الحر يخويه عون من حبك او شمك * يخويه عون من راواك لمك لغسلنك يخويه ابفيض دمك * او گبرك بالگلب يا خوي لحفر گام احسين يمشي يم الانصار * وقف يمهم او چبده امن العطش نار نده عباس خويه والدمع فار * يخويه گوم لينه الساع واحضر 
 ابو فاضل دگوم اساع واحضر او شوف الخيل عالصيوان تفتر يخويه ليش هالنومه الطويله * يخويه الطفل عگبت طال ليله يخوي ما چنت تسمع عويله * يلوج امن العطش لمن گضي اوخر يخويه ايست سكنه امن الماي * تجي يمي ذليله او توگف احذاي يخويه من العطش رادت تجي وياي * او تگلك وين وعدك يا مشكر يخويه مادرت لنك رميه * وهي ابر جواك تسجيها اميه يخويه امنين اجت ليك المنيه * او تگضي بالعطش والسيف والحر يخويه ليش هالساعه عفتني * غبت عني يخويه او ضيعتني مهو افراگك شعب گلبي او فتني * او نارك بالقلب يا خوي تسعر رد واعياله امن العطش يومن * او صاح ابصوت للتوديع گومن مثل سرب الگطا گامن يحومن * تطيح اعليه وحدتهن او تعثر علي اوداع الحسين الگلب محتر يگلبي ذوب لوداعه او تفطر اجت زينب او باجي الحرم يمه * او صارت للوداع اعليه حنه يشم سكنه وهي گامت تشمه * يحبها والدمع ليلو ايتنثر يبوي ايطول من بعدي ونينچ * او مثل النيب چن اسمع حنينچ 
 يبوي لا تشوفيني ابعينچ * اخافن ينخطف لونچ او يصفر صد الباجي اعياله ابعينه * بچن عنده اونادن ياولينه عسن للغاضرية لا لفينه * اولا بينا يوالينه تحير اجت زينب يوصيها بلعيال * يوصيها ابعليله او كل الاطفال شاف الدمع فوق خدودها سال * تگله علي افراگك ما اگدر اصبر گام ايهون افراگه عليها * او بين بعد عين الله وليها عگب ما جاب كل الصبر ليها * ركب غوجه او للميدان سدر ليش الموت الاحمر راغ واصفر اثاري احسين للميدان سدر سدر واعلن ابحد السيف ناره * او لعنان السما ثور شراره خلي الليث ما يندل فراره * يفر ويجيه موت امنين ما فر تفر اگرومها او يحطم عليها * يحوم ابها او يحوم الموت بيها چم حران ذبه عند اديها * او خلي الخيل بالهامات تعثر فل اجموعها اولف الروايا * ابسيف رضع من ثدي المنايا شق الزلم والخيل السبايا * حدسها اوذب الازرق فوق الاحمر صك الخيل وادعي الخيل طشار * ابسيف للدرع والطوس فزار رو العود سوي الصار ما صار * او چبده امن العطش ويلي تفطر 
 دار العسكر علي احسين يا حيف * ناس بالرماح او ناس بالسيف يشبه دورها علي الليث المخيف * بياض العين بصبيها ايتدور دار العسكر علي احسين وافتر او صار اشبيح للنشاب مكور تلگي انبالها احسين بوريدة * نوب بالضلوع او نوب بيده تلايم غيمها واثجل رعيده * او بالزانات فوق احسين يمطر ثگل ما يندري ابنشابها امنين * يجيه وزانها يخطف علي احسين سهم بيده او سهم بحاجب العين * يويلي واغرفت روحه امن الحر صار اشبيح بيه امن المنيه * الف نبله يويلي او تسع ميه وگف تبة نبل بالغاضرية * اوزور ارماح شابچ عيب ينطر اوچب يستريح احسين ساعه * ضعف حيله او ثگل بالسيف باعه رن الحجر من وجهه ابشعاعه * او دمه مثل ماي العين فجر شال احسين ثوبه يمسح الدم * اولن سهم المحدد ناجع ابسم ابقلبه وقع لا وخر او جدم * هوي واظلم هواها والسما احمر ليش اظلم هواها والسما احمر اثاري احسين من فوق المهر خر يا ارضنا اليوم ميدي اويا سمامور * او بعد احسين يا ماي البحر غور 
 يا گلبي دذوب او يا دمع فور * او يا چبدي علي افراگه تفطر هوي والمهر قام ايحوم دونه * يحامي عن وليه من يجونه خاف الگوم لنهم يا خذونه * او يركبه غير خياله المشكر عگب ما ايس الطماع منه * رد روعه اوراح الخوف عنه صهل واعول اوحن او جذب ونه * سحب صرعه او لعند احسين سدر اجنح فوق راعيه او شمه * او صار اظلال دون الشمس يمه مرغ وجهه او ناصيته ابدمه * او نادي بالظليمه او للخيم فر بچت سكنه او نادت بالمذله يعمه المهر حط بالگلب عله طلعت صارخه زينب تگله * يمهر احسين وين احسينا خر يمهر احسين وين احسينا خر مالك روعت گلبي يمكدر يمهر احسين وين احسين گلي * اشوفك جيتني تصهل ابذلي خلاف احسين گلي وين اولي * او مالك روعت گلبي يمكدر يمهر احسين گلي عن وليي * بعد فيه يخايب بيش افيي چم اصواب گلي ابگلب اخيي * او من يا جرح دمه ايفور اكثر اهنا گلي يصير اعلاج لحسين * افت گلبي وذر جرح الگلب زين ونگط فوق جرحه ابدمعة العين * بلچي اصواب اخويه احسين يخدر 
 گام ايهمش اصفاحه ابسنه * يدق بالگاع رجله او يجرونه وباب الخيم رجليه ثنه * دق راسه او سالت دمعته اوخر فرن يمه ايجلبن اجروحه * ابگلب خافج او عبره سفوحه لگنه ايلوج ويعالج ابروحه * يون وصواب گلبه دم يفور اجت زينب تصحيح الله واكبر يخوي ليش هالنومه ابها الحر بچت زينب او نادت يا وليي * ينور العين يا عگلي او خيي يخوي الصبر من بعدك امعيي * علي او نار فگدك دوم تسعر يخوي من ضرب راسك ابسيفه * طعن گلبك ابرمحه وخذ حيفه او ما خلا ابروحك بس طريفه * خفيه او شافها الموت المكدر يخوي من سمعت المهر يصهل * تخيلتك ابجود الماي مجبل اصد لن المهر محرب او معول * جالب عدته والسرج يصفر علي امصابك لحرم لذة العيش * بعد فگدت يخوي احسين ما عيش يخوي اصواب كلمن مات بالريش * او جرحك بالقلب يحسين يسعر علي امصابك لجيمن دوم نوحي * يعيني بالدموع اليوم طيحي امصابك يا عيوني شعب روحي * لونه بالصخر ذاب او تفسر تصيح ابصوتها يحسين وينك * يخوي جاوب او صدلي ابعينك 
 يخويه ذاب گلبي من ونينك * يخويه موش گلبي صخر مرمر فك عينه اوزرگها او شبح ليها * اوحن او خرت ادموعه عليها لما صدت لعد دمعة وليها * ليلو فوق جرحه يجلب احمر فك احسين عينه والدمع خر ليلو فوق جرحه يجلب احمر ناداها ابضعيف الصوت يختي * مهو حچيچ شعب گلبي دسكتي ينور العين خليني ابمهجتي * اعالجها تري گلبي تمر مر بچت عنده او صاحت له يعگلي * يروحي او نور وجهي اوباجي اهلي يخوي احسين شتهيس دگلي * يخويه يا صواب اليوجع اكثر يگلها اصواب البوجهي يضدني * ولبراسي حمس چبدي اوفتني ولبضلعي بهض حيلي او ضهدني * ولبگلبي يخويه يوجع اكثر يخويه يابس امن العطش چبدي * يخويه والترابه احرگت زندي يخويه والشمس احرگت خدي * دفييلي ابردن ثوبچ امن الحر ويه ما احب سكنه تجيني * تشوف اجروحي او تسمع ونيني مالي گلب اشوفنها ابعيني * ذليله مالها والي الينغر يخويه لا تليعي الگلب بالله * وببنيي علي هلة هالله يخويه من بعد عيني الكم الله * وذكريني او كل امصاب يزغر 
 يحاچيها او تصب عينه ادموعه * لن قلبه انخفي واحنت اضلوعه غمض عينه او صارت بيه موعه * هوت او دمعها اعليه ينثر تشم احسين وتجلب ابجرحه * اولن الشمر يدفعها ابرمحه گومي يو اذبحچ فوق ذبحه * وخليها ابعمر الدهر تذكر بالله يا شمر عنه دوخر اذبحني وخل اخوي احسين واسدر تگله يا شمر بالله دخليه * او ماشافه امن الطبرات ييزيه تشوف ايلوج ما غير النفس بيه * او عينه نوب يشبحها او تغمر دكلي يا كثر خالي امن الجروح * تحط سيفك يخايب والدم ايفوح طبره فوق طبره تشعب الروح * يشوغ الگلب من عدها او يفغر يخايب خلي اخويه احسين ساعه * اغمضله ومد للموت باعه مهو شمامة الحلوه اطباعه * دخلي ابراح روح احسين تظهر يخويه بيش اضمك وين اوديك * يخويه اشلون اصد عنك وخليك تراني اتحيرت يا مهجتي بيك * يخويه بيش اظللك من الحر هوت يمه تشم كسر البضلعه * اخوي الما طبع يشبه الطبعة غابت روحه او فزت تودعه * اولن راسه بلملوث ينور راس احسين فوق الرمح مسفر 
 مثل البدر بالظلمة ينور لمن شافته صفگت بديها * او شگت ثوبها ويلي عليها ما نلام من شافت وليها * فوق الرمح راسه ايلوح بالبر سالت عينها بدموعها اعليه * او شالت راسها وتلفتت ليه خفق ويلي گلبها واومت اعليه * او صاحت باچيه ابصوت امذعر يسور المرمر الماله مصاعيد * يصل الرمل يمنفر العرابيد يطير السعد يمعذب الصياييد * حاطت بيه فوق الرمح وكر عسي ابعيد البلا راسك امعلق * يخوي او جثتك بگفره سملق او گلب اختك يخوي اساع خفق * او طار اوحام عد راسك او فرفر اويلي اتلا گفواراسك بلر ماح * او شيبك اه تلعب بيه الارياح ومصوت عدونا بالغنا صاح * انذلنه امكيف او بالنصر مستر يا شيال راس احسين ريض * جيم ابراس اخيي لا تعرض شوف الدمع من عيني يفيض * اويار الگلب لفراقه تسعر يا شيال راس احسين گصر تري گلبي علي افراقه تفطر يشايل راس حامينه اولينه * ريض خلي اتودعه اسكينه ليش احسين ساچت عن ونينه * قلي تعب يوجرحه تخدر 
 يا شيال راسه لا تلوحه * او هبط عن بقايا الروس رمحه اخاف ايفوت ريح الهوي ابجرحه * واصوابه عليه ايگوم يسعر يا شيال راس احسين سدره * رده الجثه او وسده ابگبره يخايب شفت هاذي گبل تجره * ابقفره جثته او راسه امسير يا شيال نعشه لا توجعه * اخافن تلچم جرح البضلعه دريض لي اريد اسا اودعه * او هذا افراگنا ما بعد مسدر يا شيال نعش المات مظلوم * علي الشاطي او عن الماي محروم تحوم اگلوبنا فوق النعش حوم * اخوي الطاح مثل النجم من خر يا شيال نعش احسين بهداي * او بالله دحط تابوته علي الماي اريد اوگف وغسلنه ابيمناي * وشوف اصواب گلبه ما تغير رفع بعنادها راسه اوشاله * او خيب زينب او يتم اطفاله بسما شاله او شافوا عياله * اجت سكنه تصحيح الله واكبر اجت سكنه تصيح الله واكبر يبويه ليش هلنومه ابها الحر تصيح ابصوت يفجع من يسمعه * يفت گلبه ويرض صدره او ضلعه يفيض كل عدو عليه دمعه * يبوي ليش هلنومه ابها الحر يبوي ليش ما تنغر عليه *؟ سكنه العزيز الهاي هيه 
 يبوي اسا عدوي شمت بيه * ذليله ايشوفني ما بين عسكر يبوي انروح كل احنا فداياك * اخذني للقبر يحسين وياك اهي غيبة يبوي واگعد اتناك * وگولن سافر او يومين يسدر يبويه اللي وگع من بين اديه * چتل عطشان ما تشرب ميه يبويه ريت هلنومه هنيه * اومن بعدك يريت الناس تسهر علي امصابك يبوي لصب دمعي * وخلي اعليك نوح الليل طبعي لحرم ما يجيس الگاع ضلعي * ولا گلبي بعد فرگاك يستر يبويه گول لا تخفي عليه * هذي روحتك يوبعد جيه يبوي انچان رايح هاي هيه * اخذني اوياك عنك مقدر اصبر يبويه من شفت مهرك لقاني * ذاب الگلب وانخطفت الواني يبوي ايعودلي بيكم زماني * وشوف الدهر بيكم يرديزهر يبويه بادحيلي وحق جدك * عسن للگاع خدي دون خدك يبويه شال راس الدين بعدك * والدنيا اظلمت والكون مغبر بچت زينب او صدت للمدينه * يهلنا احسينكم گطعوت وتينه اشو نوماتكم صارت سنينه * دگوموا يال هاشم والهضم مر دگوموا يال هاشم والهضم مر شوفواحسين عشاطي امطبر 
 تناديهم او حادي الظعن طوح * تگلهم ياهلي والدمع يسفح دخلي خيلكم بالصرح تطفح * او شوفوا حسين عشاطي امطبر يهلنا احسينكم رضوا اضلوعه * اوشاف الموت روعه بعد روعه يصد لعياله اوتسچب ادموعه * يخافنها بعد عينه تيسر يهلنا احسينكم ذبحو انصاره * ابو فاضل تكور بالمعاره وج ابقلب اخوه احسين ناره * دمع عينه علي خده تحدر يهلنا احسينكم نشفت ارياقه * اوراح ابنه اوهد حيله افراقه اوعن ورده امعوج الموت عاقه * او عالجها او دون العلقمي خر يجدي قوم هذا احسين مذبوح * علي الشاطي او علي التربان مطروح يجدي ما بقت له من الطعن روح * يجدي قلب اخوي احسين فطر يجدي قلب اخوي احسين فطر عالجها او دون العلقمي خر يجدي الرمح بفاده تثنه * يجدي او بالوجه للسيف رنه يجدي او شيبه بدمه تحنه * يجدي او بالرمل خده تعفر يجدي مات محد وقف دونه * او لانغار غمضله اعيونه وحيد ايعالج او منخطف لونه * ولا واحد ابحلقه ماي يقطر يجدي مات محد ممدد ايديه * ولا واحد يجدي عدل رجليه 
 يعالج بالشمس محد قرب ليه * يحطله اظلال يا جدي امن الحر تناديهم يهلنا اولا لفوها * ولا جدها يجاوبها ولابوها حنث وانقطع ظنها من اخوها * او شافت علخيم صول العسكر اويلي علخيم صول العسكر وجها ابنار والدخان گبر صال اونفج النسوان عنه * نفر كل طفل مذعور منه صار اصياحها والنوح فنه * ولا واحد يذب عنها او ينغر نهب ماچان بالصيوان موجود * او ثجل احسين ويلي صار فرهود ولا خلا نجيمتهم ولا عود * حرقها او لعند الخيم سدر سلب ماچان علي النسوان موجود * بقت وحده علي اخوها بروحها تجود دعاها بين مطروده ومطرود * تفر هذي او هذي ابذيچ تعثر ابسوطه يضرب اسكينه او يردها * تشقف بيدها يكسر زندها تجي زينب تخلصها او يردها * لما سوطه ابمتن زينب تكسر چم مخدره ضيع دربها * او چم مذهولة روع قلبها او چم مذعورة ابسوطه ضربها * او نفجها الكتر الكتر بالبر يحيدر قوم لينا اساع واحضر او شوف الخيل بين الخيم تفتر 
 لعتب المرتضي واچثر اعتابه * وهيلن للتراب علي اعتابه اندبه وانتحب واوقف ببابه * وقله اليوم يومك يا غضنفر لون الليث ابونا اليوم يدري * اخوي احسين راسه اشلون مبري لفاني او دمعتي اعلي الوجن تذري * فكنا من السبي اولا تعذر يصنديد الحرب يمخيف الاسباع * يشيال الحمل لو طاح بالقاع اخبرك بالحرم هل راحن اضياع * سبايا او بالردن ويلي تستر يسلبها العدو او يشتم وليها * او جاير بالضرب ويلي عليها تهبط راسها وتشقف بديها * دمعها يسيل علي الوجنات محمر للسيد عبد المنعم رحمه الله تعالي ونهض يكشاف الكروب * يابود الحسن يا داحي البوب يسر القضا يا محنة ايوب * يمن دوم بالشدات مندوب تري ابنك ابحد السيف مضروب * او شيبه بدم النحر مخضوب او راسه براس الرمح منصوب * او سجادكم بالقيد مشحوب اونسوانكم بين الشعوب * سبايا او منها القلب مرعوب چيف الحراير والركوب * دنهض اورد العتب والنوب يبحر العلوم او عفة الذيل * يصوام ياگوام بالليل او يقران تحريما وتحليل * او يلاهوت تصعيد او تنزيل 
 او يضرغام لواگبل علي الخيل * يخلي السيوف الهاصليل يريتك عدل يوم الرحيل * تنظر بناتك والعليل سبايا علي النوق المهازيل * او يلاه لو ينفع الويل علي اهل النجابه والبهاليل * مامش ولي بس العليل امن الگيددم ساگه يسيل * مهو ابن النجابه والبهاليل يجمال ريض لا تسبح حيل * والظهر گيل لا تشيل تصلي الشمس واحنا مد اليل * او لو صار ممشاكم ابليل باروا المحامل لا تميل * او حفظوها من طيحة الليل لو هلهلت ودموعها تسيل * وتبرهجت من شافت الخيل والگلب طار من الصهيل * وجعدوا صدرها يابهاليل او يشيالة الحمل الثجيل * او ينقالب الرمح الطويل گوموا لزينب والمداليل * وابروالهم من عثرة الليل انوي ضعنهم علمشيل * اودنوالهم نوق المهازيل غرايب اوما عدهم رياجيل * خلصوا چتل بس العليل امگيدا وبس فنه العويل * ينفطر الفاد او ينحل الحيل لو تشوفنا من غارت الخيل * او فزت امن خيمها المداليل لگت گومها كلهم مچاتيل * ردت اوفنها النوح والويل 
 واشحالها من هود الليل * اوباتت حريم ابلار يا جيل لو نادوا يحادي اضعونهم شيل * خذوهم علي النوق المهازيل او چفيل الحرم وجعان وعليل * امگيد ابگيد ثجيل حيدر يبويه ما تجينه * وتشوفنا اشلون انسبينه سبايا او نتستر بدينه * والناس تتفرج علينه او زين العباد امقيدينه * يبچي او يتلفت ابعينه ويگول ابوي احسين وينه * انت انضبت واحنا انسبينه دقعد يعزنا يا مچنه * يراس الفراسة والمحنه محد تري يبري الضعنه * اوگلبي النوايب قطعنه اوراسي المصايب شيبنه * لحقن علي عگلي خذنه ابفيض النحر شيبك تحنه يا طارشي احتزم عجلان * لاهل المعالي او رفعة الشان او وصل علي خيال الحصان * او حشم بني هاشم وعدنان اوگلهم احسين انذبح عطشان * او تلعب عليه الخيل ميدان اوراسه يلوح ابراس السنان * حرمكم سبايا بين عدوان اخوي احتزم والغوج شدها * او عليها اعتلا اليرهب مهدها تچنه او علي الظلمة لكدها * او ضيع تحت صدره گلدها 
 اوكل غارة التجبل يردها * والخيل خلاها ابعددها اوضيع تحت صدره گلدها * وامروج محمرة بردها تخسون ما زينب وحدها * وخوها النفل واجف بحدها يا سور زينب يا ضمدها يحسين ياعز المخيم * او يضرغام ياذر الحرم او يسراجنا بالليل الاظلم * او يسور رشمخ مالاش سلم اويحر علي الصيده معلم * تراهي انسبت زينب او چلثم والنار وجوها بالخيم * ترضي يبعد الخال والعم يسوقونا سوق الغنم الخيل اجتنا مثل الغيوم * وتغزلت صمصوم صمصوم او تسگط گطعها امساقط انجوم * گوموالها يسباع يقروم او خلوا جثثها طعمة الحوم * مركاضكم بالكون معلوم فكوا يسر زينب او چلثوم * سلبوا معاصبنا والهدوم بسكم علي التربان هلنوم * تسرجون من لفح السموم للشيخ حسين الدجيلي رحمه الله الخيل اجتنا للبيوت * او تبرج عددها من الرخوت رگعديبن بالضيج منعوت * او يجد الصفيحة التگطر الموت ياچوسج بحر يادرگت الحوت * يريح الشمال المجلل اغتوت 
 امسعر الحرب يا نار برهوت * ترضي علي جثتك نفوت لا ماي ويانا ولا قوت * وابنك علي بالحبل مسبوت يحسين ياسور منيع * يجلمود يمثلم الگطاطيع ياردام يمچسكر المصاريع * يرواغ يمعذب المداريع خواتك مشن عگبك مفازيع * سبايا او علي النوق المضاليع والحرم بعد ارجالها تضيع * خلصوا چتل حتي المراضيع مطاعين علرمضا مصاريع للسيد عبد المنعم الخيل اجت وتعدت الحد * واخيامنا ما بيهن احد دشدله علي حلو المشد * او حورب لغاتك يلعبد لابو الفضل هساع يگعد * گله الحسين اخوك مفرد ايدير عينه او ماله احد * بسك علي الرمضا امدد دگعد يبعد الخال والجد ياگصوره اوبالضيج عيال * اوياحيد ياشيال الاثقال او يطود ثبت لو صار زلزال * او يبحر علي الوديان سيال اوياميمر حاطت به انذال * گطعوا يمينه والشمال فداك السلف واختك ولعيال يعين الطليعة يا مجدم * يا خواض بحر الموت لوزم 
 من شاف عج الخيل درهم * وبغارب البارع تلملم او علي تبة النشاب درهم * نصا المشرعة والريج علگم ترسها اولاح الغوج وارزم * اودارت عليه الله يعلم وبغير حفظ الماي ما هم * شراها ابيمينه اوما تندم واثني بيساره اولا انهضم * فروا جربته ويلي ابسهم وگف وگفة المغبون واكظم * او سكنه تربه اباب الخيم متدري بعمها سبح بالدم * اويلي علي ابو فاضل تخذم لبعضهم مصديت روس اهلي علي ارماح * اوحس المحورب بالظعن صاح لخيال ويانا ولا سلاح * بس راس اخوي علي الرمح لاح ياسايجه للظعن رده * امسا المسا واحسين وحده لحد اولا ماحود عنده * وخوته طبق نومه ابحده مچاتيل كلمهم فرد مده * وين الصديج البذل جهده واسريع يوصل لعد جده * يگله تري زينب بشده وين الصديج اليحن گلبه * علينا او يسبح ابليل دربه لارض الغزي ويهيل تربه * يگله العلي زينب ابكربه واعيونها لمجيك تربه * غريبه وصفت بديار غربه 
 زمزم ضعنا بليل ويده * او ولينا بگي عاري عضيده ظامي الحشا اودامي وريده * دگعد يحر الروس صيده اخبرك بگت زينب وحيده * بس العليل اضل شريده يصفج وسف يحسين بيده للشيخ محمد النقاش يراچب الكور المضمر * او ساري گبل طرة فجر لا يمنعك بر او بحر * عرج لبوي الليث حيدر گله يجرد للمشهر * سلمان وينه اووين ابو ذر حمزه او عقيل اوين جعفر * وين الدحاها لباب خيبر تري احسين عن سرجه اتقنطر * والشمر حزمنه النحر انچان ما تلفي يحيدر * يسيرون ببناتك يسر لودي عتب لاهلي الجفوني * اوبديار غربه ضيعوني ساگوا ضعنهم ما تنوني * ماني العزيزة وارخصوني دسحي عليهم يا عيوني لو گف علي درب الظعون * واسايل اليرحون ويجون حرمه او غريبه لا تگطعون * او لدياركم يمته تعودون تري احنا ابمذله او هظم والهون * واطفالكم يمي يلوعون 
 يشعبون گلبي من يوون * عطاشا او مني ماي يردون بناتك يعيني مرمرني * عطاشا او يردن ماي مني او صار البچا والنوح فني * مني اتمرمرت من صغر سني اوراحوا هلي بالطبق عني في حق العباس (ع) نجادي الظعن عباس مربيه * مالي گلب امشي وخليه اخوي الشفيه واعتب عليه * او گله الظعن منه اليباريه بس العليل الگليد ماذيه * هذا الخفت منه طحت بيه للسيد عبد المنعم لو هلهلت وادموعها نار * والشمس غابت تحت الغبار ندهوا بني هاشم والانصار * وندهوا علي حيدر الكرار خذونا سبايا اصغار وكبار * او من بعدكم ضگنا المرار لغيره يا طارشي دنهض او گوم * او وصل علي جلاي الهموم وخبره ابعزيزه احسين مهظوم * گضي بكربلا من الماي محروم اوراسه علي الميال مزموم * وخبره تري زينب وچلثوم وگله عليهم دارت الگوم 
 تريد الزتت منك يضرغام * ساق الظعن ونووا علي الشام يسير الظعن والروس جدام * حريم البليا رجال تنضام واهل الحميه كلهم نيام * بعدكم عسن العمر لادام اويلاه من غدرات الايام وين الذي ينگل سلامي * لعدو الدي اوباجي عمامي او يحچيلهم زود اهتضامي * راح الذي عنا يحامي نوحي علي المذبوح ضامي وين الصديج اليحن گلبه * علينا اويسج ابليل دربه لرض الغري ويهيل تربه * يگله العلي زينب ابكربه واعيونها لمجيك تربه * غريبه اوصفت بديار غربه زمزم ضعنا ابليل مسراه * او لحد يهلنا الظعن باراه او ولينا بگي والعين ترعاه * جسمه خضيب اولحد احذاه اولا من شفيج جاه واراه * بس الوحش بالليل ينعاه اويلاه يا روحي اويلاه * هيهات مثل احسين نلگاه للسيد عبد المنعم لو هلهلت والريح دايب * ومعلمه الكثر المصايب عليها جرت كل النوايب * تهتف بخوها والگرايب تگله الحرم ظلن غرايب * او تسري بهن خوص الركايب 
 خاب الرجا الماچان خايب * شنهو الرجا واحسين غايب طوح الحادي والظعن شال * واتصارخت نسوان واطفال چي بصرتك خوي بلعيال * او منهو اليعدل الحمل لومال غريبه او معرف رچب الجمال * راسك براس الرمح ينشال امصابك يهدم روس الجبال ساق الظعن والنوق عجف * اوعيني تصدو الگلب يرجف او لوني يبوسكنه انخطف * وانا مخدره يحسين معرف والدرب يا ابن امي چلف * وابنك علي النا گه مچتف اومن ذوب گلبه العين تذرف * او راسك ابراس اسنان مشرف مثل البدر والليل مسدف * وگلوبنا فوگه ترفرف يحسين يا تالي السلف يردونا عنك انشيل * واحنا حريم ابلا رياجيل چي بصرتك لوهود الليل * او چفيل الحرم وجعان واعليل امگيد اوبس فنه العويل * يفطر الفاد او ينحل الحيل تمنيت ابو الحسنين بدري * ويشوف دم احسين يجري او حادي ضعنا گام يسري * مني اتمرمرت وانهتك ستري لا تعتذر وتگول مدري * بالسوط بويه انفصم ظهري 
 انا اشلون يا مظلوم صبري * اشوفك گطيع الراس مبري ابيا حال ما تدرون صرنه * سبايا ابستر الروس حرنه شمسنا اكسفت واظلم بدرنه * اومن هاي ما يجبر كسرنه ردنا نودعه اولا گدرنه * طردنا الشمر عنه اونهرنه منهو اليزتتنا البلدنه * محنا حرم واطفال عدنه مهي امناسبه نمشي وحدنا سمعت المنادي والصدر حن * يسكنه لعند احسين دمشن او شدن احزام او زين الطمن * نغسله او نفصل له چفن او نحفر گبر لحسين ندفن * ياهو المثل گلبي تمحن سمعت المنادي اوگمت ليه * لگيت الشمر يفتر عليه حرمه او غريبه او لگدر عليه * وجروح جسمه موجره بيه يحق لي العمر بالنوح اگضيه * اولو ضاق خلگي من يسليه سمعت الفرس تصهل او جيته * عليه الشمر يفتر لگيته لولي عزم بيدي حميته * مني جيت عد راسه او نخيته او شميت نحره اوودعيته * ابحال اليتامي اخبريته احسين من يستر ثنيته برضاك يورغم عليك * يجرني الشمر من بين ايديك 
 انا اصرخ ودير العين ليك * انا ادري ابحميتك ما تخليك اشوشيمتك ما ثورت بيك * خانن يخويه بيك رجليك معذوريل حزو اوريديك اناجيت للعركه او ندهته * اوراعي المروه تعذر اخته لگيت الشمر ثاني ركبته * علي صدر اخيي او خزر گبته عيني العما اولاچان شفته * امخضب ابدمه اولا عرفته بنفسي يخوي احسين اداويك * وجيب الدوا يحسين واسجيك بلچن تطيب العلة البيك * وجعدك يبو سكنه وحاچيك وعد مصايبنا وبچيك * لون تفتدي بالروح لفديك اريد انشدچ يادار عنهم * اهلي حموله اشظل منهم گالت هلچ عني تعدوا * اولالي خبراي ارض مدوا يا دراهم والله لواطيچ * واحلف يمين الما اطب ليچ لمن يجي يادار راعيچ يا دارهم چنت زهيه * اوچانت قناديلچ مضيه اشو موحشه امسيتي عليه * لحگت علي الغاضرية اولا خلت امن اهلي تچيه * اشحال الذي فاجد وليه ما حيلة المهدوم فيه 
 ابچي اوسحي الدمع يا عين * علي اهل الشيم سبعين واثنين وخوتي وعمامي غير الحسين * اوشبان من غير الجنين امسوا علي الرمضا مطاعين * هذي جثثهم روسهم وين كلهم تفانوا بس نساوين * امنين اجتنا كربلا امنين يبات الگلب يحسين محموس * علي البلخلا باتوا بلا روس گومي اوهلي كلهم اضروس * او عمامي اليبذلون النفوس وخوي المشكر چسب ناموس * لگف جربته اوعنا علي الشوس او غدي ايدوس بذيال الدرع دوس * دگعد يبعد اهلي يمحروس يبوي الطفل للماي اخذته * بسهم العدا مذبوح جبته شنهو الذنب خويه العملته * والماي حاضر ما شربته لسانك علي صدرك دلعته يبوي الطفل عني دغطيه * اولالي گلب يحسين اصدليه اشوفه ذبيح اوماد رجيله * لدري يبويه چنت اخليه خفت العطش يلحق عليه * او گلتلك لعند الماي وديه اشوف الخفت منه طحت بيه للسيد ميرزا يوم النزلنه الغاضريات * قلبي اعلي اخوتي بالوجل بات 
 جتنا بني كوفان دفعات * رايات تتري باثر رايات نزلوا يخويه اعلي المسنات * لزموا علينه ماي الفرات عباس مدعي اخيولها اشتات * حدسها او تتعثر ابها مات لمن خلص علماي طبرات الخيل اجت لينه مغاوير * كلها مداريع او مشاهير بالخيم بس نسوه مذاعير * شافو لمع ذيچ الغدادير فرن لخوهن ظنن ايجير * شافنه نايم مستحير من علته ما هو جدير * والعسكر الجاهن چثير اعلي الخيم كلها مستدير * لو بن سعد امر بالمسير شال ابوكت حر الهجير * سج ابدرب كله عواثير والجري اعلينا ابداما يصير في وصية الحسين (ع) لزينب (ع) اوصيچ يا زينب بالعيال * لوطوح الحادي بالجمال عينچ وحطيها امن الاطفال * تدريهم اربات الدلال او عن الشمس يرد الهم اظلال * ونظري علي السجاد لومال ادري عليل او صار بيحال يحسين توصيني بالايتام * حرمه او طحت ما بين ظلام اولالي عشيره اولا عمام * والنوق جابوها اللءام 
 ملهن وطا او لابيهن ازمام * شباري الوگع يلي غفي او نام اودرينه ليالي ايصير وايام * والدرب تدري ايريد له ازلام تباري الظعنه ورا او جدام * ترضه يبو الشيمه يضرغام خواتك سبايه مشن للشام تمنيت ابوي اليوم يظهر * للغاضريه وياه الاشتر او حمزه اويجي الطيار جعفر * او سلمان والمقداد يحظر او عمار يتلاهم وبوذر * او عمامي تجي وين المشكر وبكربلا كلها تكور * والحرب ذيچ اساع يعمر يشوفون وحده احسين يفتر * او صوبين بي حايط العسكر وخوته چتل واللي امطبر * او عباس علعلقمي اموذر يلكدها ذيچ اساع حيدر * والاشتر يتبعه اعلي الاثر يخلون كوفان تطشر؟ * اوذيچ الرواية تذيه بالبر وشلون واحد بعد يقدر * لحسين يوصل ويتجسر لاچن اشبيدي علي المقدر * امكون علينه بعالم الذر اخونا انچتل واحنا انتيسر * يا يوم اخوتي يوم اقشر تمنيت ابوي اليوم بالكون * او حمزه او جعفر بي يحضرون او عمار والاشتر يجون * اوباحي بني هاشم يركبون 
 ومن المدينة ايليل يسرون * او گبل الفجر بالطف يصبحون لحسين تالي السلف يحمون * او عباس بين الگوم مرهون وحوته طبق نومه يونون * خلصوا عمامي وكل هلي اشلون خطاب للعباس (ع) عن لسان زينب (ع) بالخيام لمن حاطت الخيل * كثر ويدها او هضل الرياجيل وندهشت اطفال او مداليل * والحرم صار الهن عويل زينب نخت ودموعها اتسيل * وين اخوتي او قومي البهاليل يعباس يا عز الذليل * يابن والدي العسكر ثجيل او للخيم چي ترضه يميل * وانت المشكر بالتهاويل بالسيف يمسدر اليعيل * اولو شافك اينس الجبيل يگلها يبت حامي الدخيل * لردها نكس بلشاشها اتشيل شوفي اشكثر منهم مچاثيل * عيناچ لا تبچي المداليل الجواب انا ادريك يوم الكون فتاك * اولا تگدر الفرسان تدناك انا امن المدينة جيت وياك * ومظلل اعليه ابذراك ترضه اصير ابوليت اعداك * واحنه المثل هل يوم ردناك تسلم او كل احنه فداياك * واللي اهي ابذرك او بجماك من تنسبي اشتعذر اهناك * امن اللوم معذور اوتعداك 
 في عتاب الحسين (ع) يحسين يا جعلة حمانه * او ياسور عزنه او ياذرانه انخاك لا عني اتوانه * يابن والدي العسكر بيانه قام وتحرك من مچانه * قرب للخيم چنه اوتدانه اوبن سعد باولهم لفانه * واحنه حرم محد اويانه انچان ما تنهض ترانه * منهم تصح النه مهانه او يشيلون كل عزنه عدانه * خيف العدو بعدك ولانه والخيم فرهدها اوسبانه * بعدك هضم كثره علانه يبات القلب يحسين مهموم * والعين لجلك ما خذت نوم يا اية الواحد القيوم * بابن الصميده او كنز العلوم يا گصوره اليفرث الصمصوم * يا موت فوق ارواحها يحوم حسافه يخو زينب او چلثوم * تمسي علي حگك چتل مظلوم وتموت عن الماي محروم * وين الصديج اليعتني اليوم ايحشم بني هاشم او مخزوم * وهل المدينة او مكه اتگوم للغاضريه تطوي الحزوم * تري احسين علغبره شبع نوم العنده عشيره ايريدها اليوم يا طارشي خذلي وصيه * او نواخي او عتب لهل الحميه 
 واحچي الجري بالغاضرية * او هضم الذي صاير عليه عگب الخدر امشي سبيه * ليزيد ودوني هديه شنهو السبب ما اعتنوا ليه * بيهم مضلت ناغريه لنخوه او لشيمه هاشميه * ينامون عن هذي الرزيه واحسين دمه عند اميه * اشبيدي هلي باچوا بديه يا طارشي دسرع بالكتاب * بالك تعن او حث الرچاب للنجف واقصد داحي الباب * او قله الك مرسول بعتاب من زينب او سكنه او رباب * او خبره احرگو كوفان الاطناب والاطفال ماخلو لها اثياب * او بناتك يبويه عگب الحجاب راحن سبايه ابديرت اجناب * لو ناشدونه اشننطي اجواب ملچن عشيره انگول غياب * حسافه يروس العرب ينجاب علي الذل لو يتوا اليوم الرگاب يا طارشي الحيدر تعناه * للغري الگبره وجف وانخاه وخبره بجميع الجري او شفناه * او شفنا هضايم عگب عيناه او لحسين گله اشلون تنساه * بالغاضرية او لحد اوياه اوحيد او صفق يسراه ابيمناه * وخوته چتل ومسطره احذاه او نار العطش تلتهب بحشاه * واعلي الشرايع نازله اعداه والماي يمه او لحد اسگاه * لمن گضي ظامي اويلاه 
 يا طارشي دنهض ابمكتوب * او معاصب لبونه داحي البوب بالضيج ابو الحملات مندوب * سيف النبي او جيدوم الحروب عن وجه دايم يحلي الكروب * من تصل گله اگعد يمنتوب تري احسين ظامي الچبد معطوب * عاري اولا خلوا عليه ثوب ترضه بعزيزك يضل مسلوب * او زين العباد ابحبل مسحوب من كربلا الكوفان مجلوب * عادت زلم طالب او مطلوب لا چن بناتك شلهن اذنوب * راحن سبايه او گطعن ادروب والاطفال تشچي العطش وتلوب * عن هاي چان اتنام معتوب او مثلك هظيمه ايصير مغلوب يا طارشي دوصل ابهمه * وخذ معصبي وياك زمه او توصل لبوجاسم او سلمه * اورج الرمح وانتحب يمه او گله اعلي اخوك الخيل لمه * اوعج الطراد اعليه ظلمه ظامي انچتل والماي يمه * او حال الطفل عنده تذمه گطع رگبته حرمله ابسهمه * او گله تري زينب تحشمه ظلت ابين الكفر حرمه * محمد يخويه هاي هضمه عتاب محمد بن الحنيفة محمد يخويه الله او لحد * المثلك ثنيته اشلون تنسد او بعد الحسن واحسين تنعد * سردال خيل اوكلها تشهد 
 بيك الك چم مشهد ابمشهد * يوديك چان اوبيك يضمد او سريتك اهي البيها السعد * ولوياك بيك اتنومس اورد اشعا گك يخويه يا محمد * اوعن كربلا المثلك گعد اولا جدم احصانه او عليه شد * او دغرق ابليل الكربلا او مد او فزع لخوته او سيفه امجرد * ما خبروك احسين مفرد او جيش اللفه العين الشمس سد * او دون الخيم صار الهدد واحسين ينخه او ماله احد * لو نك تشوفه من لكد او عباس اخوه واياه من شد * وخوتي ابذلوا كل الجهد ابصولتهم الجيش انمرد * او مچاتيلهم ما تنحصي ابعد اوما سلم غير اللي شرد * ما گصروا سووا لها حد لاچن اشبيدي اعلي الوعد * امن احسين ماخوذ العهد ينچتل بالطف واعده الجد * او علي الصار لا تنشد بعد الجواب عن لسان محمد بن الحنفية يگلها يزينب حق تعتبين * علي او سنيح اوساد تدرين انا اشلون اجف عن نصرة احسين * مهو عزالي او عيني اليمين او شيخ العشيره اوبيه مزهرين * او سيد جميع الهاشميين او عميد اعلي كل الطالبيين * وخوتي علي ما هم رخصين حزام الظهر كلهم عزيزين * يا ذلتي صاروا بعيدين 
 يحگلي يخوتي لسكن البيد * واصبغ اهدومي اولا البس اجديد ونوحن علي خوتي المحاميد * بالكون يلكلهم صناديد واللي يگصدوهم مناجيد * يا هو امن اخوتي موعميد عباس يلزلزله امن ارعيد * والگوم بس شافته من ابعيد راياتهم راحت تماريد * ترضي ابخواتك يسر ليزيد او يمشن ابهل حر الشديد * والحرار تملكها العبيد معذور يلمالك بگت ايد * اوطر هامتك عامود الحديد في حق علي الاكبر حس ضغيره وصياح گبر * يقولون طب للكون الكبر حطبها اودعاها اذياه بالبر * نصي المعركة او قوم العسكر او منها اشكثر فرسان كنطر * حر او علي الصيده انحدر تفر او عليها ايحوم ونشر * يا زلزله اتطر الصخر طر اويلاه غوجك من عثر * ورداك بموسط العسكر اوچلوا عليك اولا حضر * ابوك او لحق شافك امطبر او ظهره انخني اعليك او تهشر * او للخيم شالك يا غضنفر او ليلي اطلعت بالخدر تعثر * او صاحت ابصوت الله واكبر يحسين وين ابني تگنطر * اوحيد اوحاتفني الدهر في ليلة (الله او لحد راح الكبر) الحادي عشر 
 هل ليله قشره اشلون ليله * كل اخوتي مست چتيله اولا ظل ولي اللي نشتچيله * ابن سعد امر وجت خيله مغاوير واسربها ثجيله * ما تنعرف من كل جبيله او نطع العليه نايم عليله * جره النغل منه ابحيله تمنيت حيدر حي وجيله * اعلي كوفان چي ذبحوا سليله يعباس منته اللي جبتني * بيدك يخويه ركبتني طول الدرب ما فارگتني * بس ما رحت عني او عفتني عگبك بني ميه ولتني * خذوني يسيره اولا شفقتني دگعد يخويه او شوف متني * تري اسياط زجر ورمتني اويلاه يوم السيبتني يحسين اخبرك جابوا البل * او ركبنه يخويه رچبة الذل والاطفال طول الدرب تعول * تگلي يعمه انريد منزل نگعد اسويعه ابكاسر الظل * تري ارواحنا للحر متحمل گلي لحادينه يگيل * لمن شمسها اتطيح وتذل گلت او علي غضبوا الكل * شتمني الشمر ويگول منزل ونريد للكوفه نصل * اكظمت غنضي او دمعتي اتهل يحسين جاب الحادي الجمال * ناوي يرچب اعليها العيال 
 وتلوع گامت كل الاطفال * من شدوا ايديهم بالجبال وابنك علي جابوه بيحال * والمرض منه نال ما نال گالوا عليل اشلون ينشال * يوينچتل يوگيد بحبال چتفوه للنا گه او دما سال * والظهر سج بينا الجمال واحنه حرم من غير رجال يحادي الظعن لا تحدي يمكدر * لاوين ناوي والوگت حر وخافن علي السجاد يفغر * واطفالنه تبچي او تضغور بلوعون وام چلثوم تشغر * صدت اولن احسين بالحر او شيبه ابدما نحره تعفر * او صدره ابحوافرها تكسر صدت لعند الساچن البر * تگله شريدتنه تيسر بالجامعة والگيد ينجر * اوخوله لعند النوق ثور هزل وخافنها تعثر * والشام دربه درب اگشر او علي رچبة المهزول مقدر * او دمعي علي الخدين حدر يحسين تدري الحادي من سج * باي ساعه راد السير واحوج شال ابوكت حر الشمس وج * واطفالك اعلي الماي تلهج المچتوف منهم والذي هج * او خواتك سترهن صاير العج سبايه اعلي عجف انياق تعرج * ترضي العدو اعليها ايتفرج وهل البلد كلها تورج * ويلاه الهضمي اجبال ترتج 
 يحسين تدري من خذونه * علي اجمال هزل ركبونه او بحبال خشنه چتفونه * نشچي التعب ما يرحمونه للكوفه حين الوصلونه * ابن ازياد امر واصعدونه القصر الاماره وگفونه * بالمجلس اگباله اعرضونه اعلي چتله او لواحد وقف دونه * من حين قاموا يسحبونه صاحن خواته اشتطلبونه * دخلوا الشريدة قطعتونه اشصار اباهالينه او نسونه * ينامون عن ثارات اخونه رچبتني يخويه اشلون رچبه * علي ناقة عجفه او صعبه او طول الدرب عيني امر به * او بس دمعتي اعلي الخد مسچبه او للشام طبتي اشلون طبه * شفت كل اهاليها مطربه او بقلوبهم ملنا امحبه * اوراسك يزيد امر بنصبه او بالعود كل ساعه يضربه * ويقول اخذنا ابثار عتبه يحسين للشام امن اجينه * كلها اطلعت تبحر علينه او بالرمح راسك شايلينه * وابنك علي ما شره عينه يون او شعب قلبي ابونينه * اولا طارش يصل المدينة يخبر هلي بالمر علينه * يقلهم لهلنا احنه انسبينه او ثور يزيد ايريد دينه * استافه او چتل منكم العينه نمتم حسافه احسين وينه 
 گلي بعد يحسين شلها * بس دمعتي ظليت اهلها يزيد النوي اعليها فعلها * مثل عملته محد عملها دنهض يحيدر واگعد لها * هيل الترب هذا محلها مظنيت لسا يصبر لها في رثاء العباس عليه السلام لو هلهلت عد زايد الباس * اخوها الشفيه الليث عباس تنخه اوعدها فرع الراس * وافرغ عليه الدرع والطاس علي الگوم صول شبه جرناس * ولاها وخمد منها الانفاس وبظهر غوجه اعلي الجثث داس * اويلي عليه انضرب علراس واحسين ظل مهبط الراس * ويگول مني راح عباس يحسين تدري ليك من جيت * امن الشام ولگبرك تعنيت واقعدت عد راسك بچيت * او ندهتك يبو الشيمه او تنخيت ما جاوبتني وعلي نبيت يمهر احسين وين احسينا طاح * بعد بيه روح يو بسيوفها راح يمهر احسين دليني علي احسين * عزيز الروح صارت وگعته وين هل عسكر عليمن فزع صوبين * واسمع هضل بالميدان وصياح علامك يا مهر تسحت بالصروع * يمكدروين عفت احسين مشلوع 
 تتفازع عليمن ذيچ الفزوع * واسمع بالسما جبريلها صاح بچا او دون الخيم كثر صهيله * او قامت تعول اعياله العويله فرن صارخات اليم عليله * ينوحن والعليل النوحهن ناح يقللها يعمه احچيلي اشصار * خواتي امن المخيم غدت طشار تقله انذبح عزنه واجو النار * انجيمنه او حرم كلنا مالنا اجناح يحيدر بالخيم شبو النيران * مثل سرب الگطافرت النسوان يحيدر بالمخيم شبو النار * اوراحت كل بناتك شتت طشار تصيح الغوث وين احسينا صار * لگنه يعالج ابحومة الميدان لگنه يلوج ويعالج ابروحه * يون واللي مچيداته اجروحه دون الشمس وگفن لا تلوحه * يفين والتهفي ابطرف الردان بچن عنده او عليه نصبن مناحه * او زينب تصفج اعلي الوجه راحه بطل حيلي متت من غير راحه * فوق القاع ظامي الچبد عطشان يبعد اهلي اشتهيس قول يحسين * او دليني اصواب الچايدك وين يخويه امبنين جتني كربلا امنين * عسي ابعيد البلا ولية العدوان عسي ابعيد البلا بالقاع ممدود * تعالج بالشمس وبروحك اتجود حسافه اتموت ظامي الچبد ممرود * او مركز صرت للنشاب والزان يخويه اگعد خواتك دايره اعليك * اومن خوف العساكر فاره ليك 
 يخويه بكترك اسكينه تحاچيك * تگلك ترضه يسبوني العدوان يخويه اشلون ترضه امشي يسيره * تكلفني يخويه ابهل جريره عگب هل نايبه الجتني چبيره اباري اعيالك اوها كثر رضعان لبعضهم ما يفيد نوحي ولا ابچاي * عگب الشهيد الما شرب ماي انا ابچي وسكنه تزيد لبچاي * وانعي تساعدني علي انعاي دنهض يبو الشيمه وتعال * وانظر بناتك بين الانذال وابنك غدا بين الرمال * ويمناه مگطوعه والشمال خذونا يساري فوق الاجمال * گلبي احترق والهضهم چتال ودمعي علي الوجنات سال معذور يالنايم بالطفوف * مگطوع راسك والچفوف دگعد من منامك وشوف * مني مسلبه والگلب ملهوف ودمعي علي الوجنات مذروف * واعلينا بالحبل مچتوف لودي لعد حيدر مكاتيب * وابچي اوكثر بالمعاتيب من يوم فارگني الحبيب * دمعي علي الوجنه سكيب وچبدي كثر بيه اللهيب * دنوحي يسكنه اعلي الغريب 
 وچلثوم كثري بالنحيب * علي بدم نحره خضيب وجسمه علي الرمضا تريب * وعگبه مشيت بيسر تغريب وممشي الحرم ويا الغرب عيب يا شبان بالله لا تونون * وبونينكم گلبي تگطعون تهدون حيلي من تلوجون * يا ثمرة فوادي متحچون ما ادري ياهل گلبي اشتر دون * حسرات عا الدنيا تجرون وعيونكم ليها تديرون * تشعبون گلي من تونون يا مغسل الشبان بهداي * بهدا دصب عليهم الماي تري ونينهم گطع احشاي * وخابت ظنوني وخاب رجواي للسيد حسين بن السيد طاهر يحادي الظعن گلي وين تردون * علي جثة ولينه ما تمرون يحادي الظعن ما تشفج علينه * وتمر بينا علي عزنا اوولينه يمه تگعد اسويعه سكينه * تشمه وتلثم جروحه وتشيلون مر بينه نودع حسين ساعه * يسر گلبي ويرد روحي وداعه مهو حسين الشعب گلبي وراعه * وخلي الگب طول الدهر محزون يخويه البيك حاتفني زماني * ومشاعني وبالذلة رماني ولا واحد عگب عينك حماني * بس اطفالكم يمي يلوعون 
 ما تدري يخويه اشلون خالي * وعلي راس الرمح راسك گبالي كلمن شاف ذل حالي بچالي * عدوانك عليه غد وايبچون يخويه بلخيم شبت النيران * يخويه من الهضم فرت النسوان يخويه ريت يومك چان لاچان * بيه الشمس غابت واظلم الكون حرايركم غدت يا ابن البهاليل * سبايا تركب النوق المهازيل من يبري الظعن لو ساق بالليل * ومن يرچب اطفالك من يطيحون اشلون امشي وخلي حسين وحده * طريح اوبايس من العطش چبده عسن خدي معفر دون خده * وگلبي دون گلبه چان مطعون بنفسي حسين خويه اصل يمك * واصبغ شعر راسي بفيض دمك چيف اصبر وشوفن فوق جسمك * تجول الخيل وبراسك يطوفون وحق راسك يعگلي ونور عيني * وطول الدهر ما يفتر ونيني چيف اتلو مني من اعمي اعيوني * علي اهلي المشوعني او ضيعوني ولا واحد عگبهم وگف دوني * ومن جوني العداو گاموا يشيلون تمت 


ENDNOTES


